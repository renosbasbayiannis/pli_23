<!DOCTYPE html>
<html lang="en">
<head>
<!-- Τίτλος σελίδας -->
<title>Πλατφόρμα εμβολιασμού</title>
<meta charset="utf-8">
<!-- Για responsive web design -->
<meta name="viewport" content="width=device-width, initial-scale=1">
<!-- Χρήση εξωτερικού css αρχείου για μορφοποίηση των σελίδων -->
<link rel="stylesheet" href="css/mystyle.css" type="text/css" media="screen">

<script src="js/jsscript.js?<?php echo filemtime('js/jsscript.js'); ?>"> >
</script>

</head>

<!-- Header της σελίδας -->
<header>
  <table class="header-table">
    <tr>
    <!-- Αριστερό τμήμα: Εικόνα εμβολιαστικού προγράμματος -->	
    <td class="header-left"> 
      <!-- Η εικόνα είναι σύνδεσμος στην αρχική σελίδα -->	
	  <a href="index.html">
	  <img id="logo" src="images/logo.jpg" alt="Σήμα εμβολιαστικού προγράμματος" /></a>
	</td>
	<!-- Μεσαίο τμήμα: Τίτλος εμβολιαστικού προγράμματος -->	
	<td class="header-center">
	  <h1><strong>Πλατφόρμα εμβολιασμού</strong></h1>
	  <h2>Υπουργείο Yγείας</h2>
	</td>
	<!-- Δεξί τμήμα: κουμπί Εισόδου / Εγγραφής -->	
	<td class="header-right">
	<!-- Μορφοποίηση στο κέντρο: Ανοίγει την login σελίδα -->	
	  <button class="button any-button centered-button" onclick="document.location='login.html'"> Είσοδος / Εγγραφή </button>
	</td>
	</tr>
  </table>
</header>

<body>


<!-- Κυρίως μέρος της σελίδας -->	
<table class="main_part">
  <tr>
    <!-- Αριστερό τμήμα: μενού -->	
	<td class="menu">
	  <!-- Πίνακας με τα στοιχεία του μενού 
	  Κάθε στοιχείο συνδέεται στην αντίστοιχη σελίδα -->
	  <table class="menu_table">
		<tr> <!-- Επιλεγμένο υπομενού -->
		<td><a href="index.html">Αρχική σελίδα</a></td>
		</tr>
		<tr>
		<td><a href="vaccination_centers.html">Εμβολιαστικά κέντρα</a></td>
		</tr>
		<tr>
		<td><a href="vaccination_instructions.html">Οδηγίες εμβολιασμού</a></td>
		</tr>
		<tr>
		<td><a href="login_instructions.html">Οδηγίες εγγραφής / εισόδου</a></td>
		</tr>
		<tr>
		<td><a href="announcements.html">Ανακοινώσεις</a></td>
		</tr>
		<tr class="active_session_class" style = "display: none">
		<td class="active_session_class" style = "display: none"><a id="user_homepage_id"class="active_session_class" style = "display: none"> Αρχική σελίδα Χρήστη</a></td>
		</tr>
	  </table>
	</td>
	<script>
	{
	displayActiveSessionItems();
	setUserHomepage();
	}
	</script>
	
	<!-- Κυρίως τμήμα -->	
	<td class="main_board">
	<h3>
	<strong>
	Eνημέρωση διαπιστευμένων συντακτών για το Εθνικό Σχέδιο εμβολιαστικής κάλυψης κατά της COVID-19, από την Πρόεδρο της Εθνικής Επιτροπής Εμβολιασμών Μαρία Θεοδωρίδου και τον Γ.Γ. Πρωτοβάθμιας Φροντίδας Υγείας Μάριο Θεμιστοκλέους
    <br>
	Δευτέρα, 27 Δεκέμβριος, 2021 - 22:45
	</strong>
	</h3>
	<br>
	<br><br><strong>ΣΥΝΤΟΝΙΣΤΡΙΑ:</strong><br> Καλησπέρα σας και πάλι από το Υπουργείο Υγείας. Χρόνια πολλά. Ξεκινά η ενημέρωση για το Εθνικό Σχέδιο εμβολιαστικής κάλυψης κατά της νόσου Covid-19 από την Ομότιμη Καθηγήτρια Παιδιατρικής και Πρόεδρο της Εθνικής Επιτροπής Εμβολιασμών Μαρία Θεοδωρίδου και το Γενικό Γραμματέα Πρωτοβάθμιας Φροντίδας Υγείας Μάριο Θεμιστοκλέους.

	Κυρία Θεοδωρίδου, έχετε το λόγο.

	<br><br><strong>Μ. ΘΕΟΔΩΡΙΔΟΥ:</strong><br> Ευχαριστώ πολύ και χρόνια πολλά και από μένα. Οι γιορτινές ημέρες αποτελούν στη ροή του χρόνου- και ο καθένας μας αυτό το ξέρει- μία ανάκληση γεγονότων και σκέψεων που αφορούν στο χρόνο που πέρασε.
	Διεθνώς, το 2021 θεωρείται ως το έτος της πραγματικά θαυμαστής πορείας και εξέλιξης του τομέα των εμβολίων. Άρχισε με τα εμβόλια κατά της Covid, που αποδείκνυαν σε τυχαιοποιημένες μελέτες την εξαιρετική αποτελεσματικότητά τους.
	Σήμερα υπάρχουν 26 εμβόλια κατά του κορονοϊού που έχουν εγκριθεί τουλάχιστον από ένα εθνικό φορέα αξιολόγησης, ενώ άλλα 200 είναι υπό ανάπτυξη.
	Νέες θεραπείες έχουν αναπτυχθεί για τη βελτίωση και την έκβαση της νόσου, ενώ έχουν εφαρμοστεί με επιτυχία προγράμματα μαζικού εμβολιασμού σε πάρα πολλές χώρες, ανάμεσα στις οποίες περιλαμβάνεται και η χώρα μας.
	Η εθνική εκστρατεία εμβολιασμού «Ελευθερία» ξεκίνησε την προσπάθεια αντιμετώπισης της πανδημίας με το πιο δύσκολα διαχειρίσιμο εμβόλιο, το εμβόλιο της Pfizer.
	Να θυμηθούμε την αρχικά περιορισμένη διαθεσιμότητα των εμβολίων που επέβαλε την προτεραιοποίηση των ατόμων για εμβολιασμό, με βάση την εκτίμηση κινδύνου σοβαρής νόσου και θανάτου, με επιβαρυντικό παράγοντα κυρίως την ηλικία.
	Τη σταδιακή, εν συνεχεία, προσθήκη και άλλων εμβολίων της Astra Zeneca, της Moderna, της Jonhson & Jonhson,τη διαμόρφωση των συστάσεων εμβολιασμού, όπως καθορίζονταν από τα επιδημιολογικά μας δεδομένα και τις μελέτες, ελληνικές και διεθνείς, κυρίως από το Ισραήλ που ήταν το πρωτοπόρο στην παρουσίαση δεδομένων από μελέτες.
	Ο αρχικός ενθουσιασμός εμφάνισε στη συνέχεια μία μικρή χαλάρωση, κάμψη, εξαιτίας της εμφάνισης των αναποφάσιστων, των αρνητών του εμβολιασμού, αλλά και της αμφισβήτησης της αποτελεσματικότητας των εμβολίων, λόγω των μεταλλάξεων. Από το αρχικό στέλεχος της Ουχάν, είχαμε την εμφάνιση της βρετανικής μετάλλαξης και εν συνεχεία μετά, από το Μάιο, τη μετάλλαξη «Δέλτα» που ήταν πραγματικά η μετάλλαξη που έκανε την ανατροπή.
	Κύριο θέμα έρευνας, αλλά και καθοριστικός παράγων για την εφαρμογή του προγράμματος εμβολιασμού, αποτέλεσαν οι μελέτες της ανοσίας που δημιουργείται από το εμβόλιο.
	Είναι περιττό να πούμε ότι η προοπτική, με την εμφάνιση των μεταλλάξεων, της επίτευξης μιας κατάστασης ελεύθερης από Covid, ακυρώθηκε.
	Στο πρόγραμμα εμβολιασμού προστέθηκε ο εμβολιασμός σταδιακά των εφήβων 12-17 ετών και πρόσφατα και των παιδιών μικρότερης ηλικίας από 5 έως 12 ετών, ενώ στο πρόγραμμα της χώρας μας προστέθηκε έγκαιρα η χορήγηση ενισχυτικής δόσης, λόγω της εμφάνισης και της παραλλαγής «Όμικρον».
	Οι γιορτινές ημέρες περνούν με τη σκιά της νέας μετάλλαξης «Όμικρον» και τα στοιχεία που υπάρχουν μέχρι σήμερα και που έχουν διαπιστωθεί δείχνουν μεγάλη μεταδοτικότητα του ιού.
	Ήδη, προδημοσιευμένη μελέτη από τη Νότιο Αφρική δείχνει ότι ο κίνδυνος εισαγωγής με την παραλλαγή «Όμικρον» είναι μεν μικρότερος σε σύγκριση με τη Δέλτα, η διάρκεια νοσηλείας είναι επίσης κατά 40% μικρότερη, τα δεδομένα της θνησιμότητας ακόμη θέλουν τεκμηρίωση, ενώ ο κίνδυνος από τις επαναλοιμώξεις με τη μετάλλαξη «Όμικρον» φαίνεται ότι είναι πολύ μεγαλύτερος και από τον αναφερόμενο έως τριπλάσιο. Φαίνεται δηλαδή ότι ο παράγων της επαναλοίμωξης υποεκτιμάται μέχρι τώρα.
	Φαίνεται ότι η βαρύτητα της νόσου είναι ηπιότερη, αλλά πάντα θα πρέπει να έχουμε κατά νου ότι, λόγω της μεγάλης αυξημένης μεταδοτικότητας του στελέχους, μπορεί να επιβαρύνει σημαντικά τα συστήματα υγείας.
	Το μεγάλο ενδιαφέρον των επιστημόνων για τη μετάλλαξη «Όμικρον» επικεντρώνεται στην διαφυγή του ιού από τα εξουδετερωτικά αντισώματα που δημιουργούνται από τον εμβολιαζόμενο ή από τον νοσούντα.
	Η μεγάλη ανησυχία έγκειται στον μεγάλο αριθμό των μεταλλάξεων που φέρει η πρωτεΐνη ακίδα του ιού. Είναι αναμενόμενο να αυξάνονται με ταχύ ρυθμό οι μελέτες σχετικά με την ικανότητα εξουδετέρωσης του ιού από τα αντισώματα στους εμβολιαζόμενους.
	Σύμφωνα με πρόσφατες δημοσιεύσεις, ο ορός ατόμων που είχαν νοσήσει ή είχαν εμβολιαστεί ή είχαν εμβολιαστεί και με την ενισχυτική δόση, δείχνει μειωμένη εξουδετερωτική ικανότητα.
	Όμως, σε άλλη μελέτη, που δημοσιεύεται και που και σε αυτήν παρατηρείται μειωμένη εξουδετερωτική ικανότητα λόγω της μετάλλαξης «Όμικρον», γράφεται το σχόλιο ότι παρά τη μείωση αυτής της εξουδετερωτικής ικανότητας, η τρίτη δόση εξακολουθεί να είναι ο παράγων με τον οποίο μπορεί και αντιμετωπίζεται επιτυχώς η λοίμωξη.
	Σύμφωνα με τον ΕΜΑ, το ECDC αλλά και τον WHO, που αναλύουν τα δεδομένα σε σχέση με τις εισαγωγές και την ανοσολογική διαφυγή από την μετάλλαξη «Όμικρον», όλα τα εμβόλια που έχουν εγκριθεί είναι προστατευτικά έναντι της σοβαρής νόσου και του θανάτου σε σχέση με τα αναδυόμενα στελέχη. Και αυτό είναι κάτι το οποίο πρέπει να το έχουμε κατά νου και να αποφεύγουμε τον πανικό.
	Μέχρι σήμερα δεν προτείνεται από αυτούς τους Οργανισμούς τροποποίηση των εμβολίων σε σχέση με την μετάλλαξη «Όμικρον». Μάλιστα προβλέπεται ότι μελλοντικά τα εμβόλια θα εφαρμόζονται όπως και τα εμβόλια της γρίπης, κάτι το οποίο έχει διατυπωθεί από πολύ καιρό ως πιθανή εξέλιξη του πανδημικού ιού.
	Η τρίτη λοιπόν δόση αποτελεί σταθερά το κύριο όπλο αντιμετώπισης της παραλλαγής.
	Να θυμηθούμε ότι, σύμφωνα με τον WHO και το ECDC, μισό εκατομμύριο ζωές σώθηκαν με τα εμβόλια Covid σε λιγότερο από ένα χρόνο. Μεταξύ ιών, μικροβίων και ανθρώπων υπάρχει, όπως έχουμε ξαναπεί, ένας αέναος πόλεμος, χωρίς ειρήνη αλλά με ανακωχές.
	Η πανδημία ανέδειξε για άλλη μια φορά τις ανισότητες που υπάρχουν παγκοσμίως, με αναφορά ότι μέχρι σήμερα, περίπου το 75% των κατοίκων των εύπορων κοινωνιών έχουν πάρει τουλάχιστον μια δόση εμβολίου.
	Οι χαμηλού προς μέσου εισοδήματος έχουν πάρει σε ποσοστό 40% και μόνο ένα 7% έχει εμβολιαστεί σε χώρες με χαμηλό εισόδημα.
	Στον χρόνο που πέρασε, σημαντικές προσπάθειες και πρόοδοι έχουν γίνει, ώστε τα εμβόλια να φτάσουν και σε αυτές τις χώρες που τα έχουν ανάγκη.
	Όμως είναι σημαντικό τα εμβόλια, όχι μόνο να φτάσουν στον τόπο που τα έχουν ανάγκη, αλλά να γίνουν και στα άτομα που τα έχουν ανάγκη.
	Η χρονιά που πέρασε, λοιπόν, χαρακτηρίζεται από επιτυχίες σε σχέση με το πρόγραμμα εμβολιασμού- ιδιαίτερα της χώρας μας- και την πρόληψη της σοβαρής νόσου, από επιστημονικές αβεβαιότητες για θέματα όπως η διάρκεια της προστασίας και οι επιπτώσεις από τις μεταλλάξεις, αλλά και από θλίψη για τους συνανθρώπους μας που χάθηκαν, γιατί δεν πρόλαβαν ή αρνήθηκαν την προσφορά του εμβολίου.
	Εμπιστευόμαστε την επιστήμη και εμβολιαζόμαστε. Χρόνια πολλά.

	<br><br><strong>ΣΥΝΤΟΝΙΣΤΡΙΑ:</strong><br> Ευχαριστούμε πολύ, κυρία Θεοδωρίδου. Τον λόγο έχει ο κύριος Θεμιστοκλέους.

	<br><br><strong>Μ. ΘΕΜΙΣΤΟΚΛΕΟΥΣ:</strong><br> Καλησπέρα και από μένα. Χρόνια πολλά. Σήμερα, 27 Δεκεμβρίου 2021 κλείνουμε ακριβώς ένα χρόνο από τον πρώτο εμβολιασμό που πραγματοποιήθηκε στην χώρα μας.
	Αν προσπαθήσουμε να κάνουμε μια ανασκόπηση αυτού του χρόνου που μας πέρασε, βρισκόμαστε σήμερα, 365 ημέρες μετά, να έχουν πραγματοποιηθεί 17.060.000 εμβολιασμοί, να έχουν εμβολιαστεί 7.415.000 συμπολίτες μας με πρώτη δόση, ποσοστό 70,6%, 7.000.000 να έχουν ολοκληρώσει τον εμβολιασμό τους, ποσοστό 66,4% και 4.365.000 συμπολίτες μας να έχουν πραγματοποιήσει την αναμνηστική δόση ή να έχουν πραγματοποιήσει τον εμβολιασμό τους, ποσοστό 75,6% επί των δικαιούχων.
	Προσπαθήσαμε σήμερα να κάνουμε μια ανασκόπηση της χρονιάς που μας πέρασε. Πριν από αυτό θα ήθελα να δώσω μια χρηστική πληροφορία.
	Είχαμε σήμερα την επιβεβαίωση από την Pfizer για τις παραδόσεις των παιδιατρικών εμβολίων στις 3/1 και ανοίξαμε πριν από λίγη ώρα περισσότερα από 120.000 ραντεβού για την ηλικιακή ομάδα 5- 11 εντός του Ιανουαρίου.
	Έτσι, λοιπόν, αυτές τις μέρες, δυο χρόνια σχεδόν από την έναρξη της πανδημίας και με την εμφάνιση της μετάλλαξη «Όμικρον», όλοι έχουμε κουραστεί να περιορίζεται η φυσιολογική μας κοινωνική και οικονομική ζωή.
	Είναι πλέον εμφανές σε κάθε έναν από εμάς που εμβολιαστήκαμε, καθώς και σε κάθε ένα από τα δισεκατομμύρια που εμβολιάστηκαν σε όλο το κόσμο, πως ο εμβολιασμός προστατεύει εμάς, τα αγαπημένα μας πρόσωπα, την κοινωνία και είναι ο μοναδικός τρόπος να επιστρέψουν σε μία κανονική ζωή.
	Είναι το ισχυρότερο και ίσως το μοναδικό μέσο να νικήσουμε την πανδημία. Ο πιο σημαντικός αριθμός της χρονιάς που πέρασε, είναι ότι με βάση έρευνες και της δικής μας χώρας, περισσότερες από 15.000 συμπολίτες μας θα έχαναν τη ζωή τους αν δεν είχαμε διενεργήσει τους εμβολιασμούς.
	Η Κυβέρνηση από την αρχή του εμβολιαστικού προγράμματος, σε απόλυτη συνεργασία με τους επιστήμονες, πέτυχε. Η Ελλάδα ήταν η πρώτη χώρα στην Ευρωπαϊκή Ένωση που άνοιξε τη δυνατότητα εμβολιασμών αναμνηστικής δόσης στους 18 και άνω και υιοθέτησε τους τρεις μήνες ως μεσοδιάστημα μεταξύ της 2ης και 3ης δόσης.
	Εφάρμοσε υποχρεωτικό εμβολιασμό σε όλους τους πολίτες άνω των 60 ετών, πριν ακόμα την έλευση της μετάλλαξης «Όμικρον». Πρώτη, επίσης, όρισε το διάστημα 7 μηνών ως απαραίτητο διάστημα διενέργειας 3ης δόσης και έτσι η Ελλάδα αυτή τη στιγμή είναι 8η στην Ευρώπη στις αναμνηστικές δόσεις.
	Έθεσε σε εφαρμογή το πρόγραμμα κατ’ οίκον εμβολιασμών από το καλοκαίρι και ήδη έχουν πραγματοποιηθεί περισσότεροι από 40.000 εμβολιασμοί στα σπίτια.
	Σε καθημερινή βάση, περισσότερες από 300 Κινητές Μονάδες εμβολιάζουν σε σπίτια σε δυσπρόσιτες περιοχές, σε νησιωτικές περιοχές, κάτι που για πρώτη φορά έγινε σε αυτή την έκταση στο Εθνικό Σύστημα Υγείας.
	Επίσης, έχουν γίνει και γίνονται στοχευμένες παρεμβάσεις σε Δήμους και όπου αλλού είναι αναγκαίο σε άμεση συνεργασία με την Κεντρική Ένωση Δήμων και Κοινοτήτων και άλλους τοπικούς παράγοντες.
	Προχωρήσαμε σε νέα μέτρα προστασίας Δημόσιας Υγείας με την απαγόρευση της πρόσβασης σε κλειστούς χώρους εστίασης για τους ανεμβολίαστους πολίτες από το καλοκαίρι και σε όλους τους κλειστούς χώρους ψυχαγωγίας και αθλητισμού από τις αρχές Νοεμβρίου.
	Παρουσιάσαμε συστηματική και διαρκή καμπάνια ενημέρωσης από την έναρξη του εμβολιασμού τον Ιανουάριο, για τους κινδύνους της Covid – 19 στις μεγαλύτερες ηλικίες και εφαρμόσαμε χρονική προτεραιότητα στον εμβολιασμό, ξεκινώντας από τους μεγαλύτερους προς τους μικρότερους.
	Επίσης, ήμασταν από τις πρώτες χώρες της Ευρωπαϊκής Ένωσης που εφαρμόσαμε την ελεγχόμενη πρόσβαση Covid free application σε κλειστούς χώρους από τον Ιούλιο του 2021 και η πρώτη ευρωπαϊκή χώρα που έδωσε τη δυνατότητα αναμνηστικής δόσης σε όλους τους ενήλικες άνω των 18 ετών από τον Οκτώβριο του 2021.
	Η Ελλάδα, επίσης, ήταν η πρώτη χώρα μαζί με τη Γαλλία που ανακοίνωσε ότι η αναμνηστική δόση είναι προϋπόθεση ολοκληρωμένου εμβολιασμού για τους 60 και άνω μετά την πάροδο του επτάμηνου.
	Δώσαμε κίνητρα εμβολιασμού για νέους. Συγκεκριμένα, δαπανήθηκαν περισσότερα από 2,5 εκατομμύρια για data και περισσότερα από 79 εκατομμύρια για το freedom pass.
	Σήμερα, λοιπόν, κλείνουμε ένα χρόνο του εμβολιαστικού προγράμματος που στηρίχτηκε σε τρεις βασικούς πυλώνες. Είναι οι πυλώνες που ανέφερα στην πρώτη ενημέρωση που κάναμε με την Καθηγήτρια, την κυρία Θεοδωρίδου, στις 21 Δεκεμβρίου του 2020.
	Ο πρώτος πυλώνας είναι η ποιότητα παρεχόμενων υπηρεσιών. 7,4 εκατομμύρια συμπολίτες μας έλαβαν υπηρεσίες υψηλής ποιότητας σε όλη τη χώρα από το μικρό νησάκι τη Θύμαινα μέχρι το Μέγα Εμβολιαστικό Σταθμό στο Μαρούσι.
	Ο δεύτερος πυρήνας είναι η δημιουργία ενός συστήματος πλήρως ψηφιοποιημένου από την είσοδο του εμβολίου στη χώρα μας μέχρι το υπενθυμιστικό sms στον πολίτη.
	Η Ελλάδα πέτυχε να φτιάξει ένα αξιόπιστο σύστημα ραντεβού και να δημιουργήσει πρώτη στην Ευρώπη ένα επίσης αξιόπιστο πιστοποιητικό εμβολιασμού.
	Και ο τρίτος πυλώνας ήταν η ασφάλεια στη διαδικασία και στη διενέργεια των εμβολιασμών και η διαφάνεια και η αμεσότητα στην ενημέρωση.
	Η σημαντική, όμως, διαφορά από αυτά που λέγαμε ένα χρόνο πριν, είναι ότι σήμερα αυτά δεν είναι θεωρία, σήμερα αυτά δεν είναι σχεδιασμοί και ούτε λόγια στην πρώτη ενημέρωσή μας στο εμβολιαστικό πρόγραμμα. Σήμερα η θεωρία έγινε πράξη και αυτό είναι το κληροδότημα, η αρχή του δρόμου για τη δημιουργία του νέου Εθνικού Συστήματος Υγείας.
	Όλα αυτά έγιναν βασισμένα στον επαγγελματισμό των χιλιάδων εργαζομένων της επιχείρησης «Ελευθερία». Σε καθημερινή βάση εργάζονται σε περισσότερα από 3.000 εμβολιαστικά κέντρα που βρίσκονται σε 725 σημεία σε όλη τη χώρα και στο Κέντρο Επιχειρήσεων περισσότεροι από 7.000 υγειονομικοί από το Εθνικό Σύστημα Υγείας, 550 άτομα από τις Ένοπλες Δυνάμεις και την Πολιτική Προστασία και περισσότερα από 100 στελέχη από το Υπουργείο Υγείας, από το Υπουργείο Ψηφιακής Διακυβέρνησης, την ΗΔΙΚΑ, το Υπουργείο Εθνικής Άμυνας και το Υπουργείο Προστασίας του Πολίτη στο Επιχειρησιακό Κέντρο.
	Ένα χρόνο μετά, θα ήθελα να απευθύνω ένα μεγάλο «ευχαριστώ» σε όλους τους εργαζόμενους που με υψηλό αίσθημα επαγγελματισμού προσέφεραν τις καλύτερες, κατά το δυνατόν, υπηρεσίες στους πολίτες.
	Επίσης, θα ήθελα εδώ να ευχαριστήσω όλους τους ιδιώτες δωρητές που έμπρακτα είτε με τη μορφή δωρεάς σε είδος είτε με τη μορφή παροχής υπηρεσιών συνέβαλαν καθοριστικά στην επιτυχία της επιχείρησης «Ελευθερία». Όλους όσοι γενναιόδωρα ανταποκρίθηκαν και συνεχίζουν να ανταποκρίνονται στο κάλεσμά μας, ενισχύοντας το έργο μας.
	Κάθε δωρεά ήταν καθοριστικής σημασίας. Δωρεές σε εξοπλισμό, υπερκαταψύκτες εμβολίων, απλά ψυγεία, κιβώτια μεταφοράς εμβολίων, καταγραφικά θερμοκρασιών, προμήθειες σε αναλώσιμα για τον εμβολιασμό, δωρεές μέσω δρομολογίων από αεροπορικές και ακτοπλοϊκές εταιρείες για να εξασφαλίσουμε την έγκαιρη και ασφαλή μετακίνηση των εμβολίων σε κάθε περιοχή της χώρας μας. Δωρεές που αφορούσαν την αποθήκευση και τη διανομή των εμβολίων και επίσης δωρεές σε ανθρώπινο δυναμικό και προσωπικό που στελέχωσαν και στελεχώνουν την Επιχείρηση «Ελευθερία».
	Θα σας δοθεί αναλυτική κατάσταση με τις εταιρείες που βοήθησαν την επιχείρηση «Ελευθερία».
	(Το Ίδρυμα Ωνάση, το Ίδρυμα Αντώνιος και Ιωάννης Αγγελικούσης, η Οικογένεια Νικολάου Σ. Λαιμού (ΝΣΛ ΑΜΚΕ - ENESEL S.A.), η Cosmote, το Ίδρυμα Μποδοσάκη, η αεροπορική εταιρεία Aegean, η εταιρεία «Παπαστράτος», η Εταιρεία Κοινωνικής Προσφοράς Ελληνικού Εφοπλισμού ΣΥΝ-ΕΝΩΣΙΣ, η Coca-Cola 3Ε και η Frigoglass, η MediaMarkt του ομίλου Olympia Group, η ΔΕΣΦΑ, ο «Κωτσόβολος», η αεροπορική εταιρεία Sky Express, η Ελληνική Εταιρεία Συμμετοχών και Περιουσίας, η SB Bioanalytica, η ΓΕΝΕΣΙΣ ΦΑΡΜΑ, η Φαρμακευτική Βιομηχανία ELPEN, η εταιρεία Unilog, ο Διεθνής Σύλλογος πρώην υπαλλήλων και εν ενεργεία υπάλληλων Ευρωπαϊκής Ένωσης, η Εθνική Factors, η Public του ομίλου Retail World, οι ακτοπλοϊκές εταιρείες SEA JET, BLUE STAR, ZANTE FERRIES και AEGEAN SPEED LINES και οι Ξενοδοχειακές Μονάδες που φιλοξένησαν το προσωπικό της επιχείρησης «Γαλάζια Ελευθερία».
	Οι εταιρείες αποθήκευσης και διανομής εμβολίων και προμηθειών που μας προσέφεραν δωρεάν τις υπηρεσίες τους για ένα χρόνο. Η PHARMIS στην Αττική, η ΣΕΛΦΑΡ Θεσσαλονίκης, η ΣΥΦΑΚ Κρήτης, η ΠΡΟΣΥΦΑΠΕ Ηπείρου, η ΣΥΦΑΚ Καρδίτσας, η Transcombi και η εταιρεία INTRALINK και FAMAR).
	Ακόμη θα ήθελα να ευχαριστήσω τους Οργανισμούς και τις Οργανώσεις που μας βοήθησαν, όπως τον Ελληνικό Ερυθρό Σταυρό και τον Πρόεδρό του κύριο Αυγερινό που στήριξε και στηρίζει τη λειτουργία των Μέγα Εμβολιαστικών Σταθμών, τις Κινητές Μονάδες της ΑΜΚΕ «Αναγέννησις και Πρόοδος» του Ιδρύματος Σταύρος Νιάρχος και τον πρόεδρο του Ιδρύματος κύριο Ανδρέα Δρακόπουλο, το Χαμόγελο του Παιδιού και τον Πρόεδρο κύριο Γιαννόπουλο και την ΑΜΚΕ «Σύμπλευση» που στήριξε την επιχείρηση Γαλάζια Ελευθερία.
	Αυτό τον ένα χρόνο, εξαιρετικής σημασίας ήταν ο ρόλος της Εθνικής Επιτροπής Εμβολιασμών. Η Εθνική Επιτροπή αποτέλεσε το «φωτοδότη» του εμβολιαστικού προγράμματος, εργάστηκε άοκνα όλο αυτό το διάστημα, διαχειρίστηκε κρίσιμα θέματα και έλαβε δύσκολες αποφάσεις.
	Κρίσιμα θέματα, όπως για παράδειγμα ο χειρισμός του θέματος του εμβολίου της AstraZeneca, που ταλάνισαν τα εμβολιαστικά προγράμματα όλων των χωρών.
	Όλες οι εθνικές επιτροπές δοκιμάστηκαν, οι αποφάσεις ήταν δύσκολες., σήμερα, όμως, μπορούμε να πούμε πως η δική μας Επιτροπή έλαβε αποφάσεις που δικαιώθηκαν και υπήρξε, αν θέλετε, πρωτοπόρος σε σχέση με τις υπόλοιπες χώρες.
	Η Επιτροπή αυτή δεν είναι κάτι το αόριστο. Είναι οι καλύτεροι επιστήμονες που έχει η χώρα για το θέμα των εμβολίων. Και εδώ θα ήθελα να ευχαριστήσω προσωπικά την Καθηγήτρια κυρία Θεοδωρίδου και ως Πρόεδρος της Εθνικής Επιτροπής Εμβολιασμών, αλλά και ως επιστήμονα που πάντα με το απόλυτο ψύχραιμο ήθος της μάς έδωσε και μου έδωσε προσωπικά τη συμβουλή της στη διαχείριση κρίσιμων καταστάσεων.
	Στο σημείο αυτό, θα ήθελα να αναφέρω τους εργαζόμενους που ένα χρόνο τώρα έχουμε γίνει μια οικογένεια στο Επιχειρησιακό Κέντρο της Επιχείρησης «Ελευθερία».
	Μαζί περάσαμε γιορτές, διακοπές και μοιραστήκαμε χαρές, ένταση, άγχη, διαχειριστήκαμε κρίσεις και επιλύσαμε προβλήματα. Ένα μεγάλο «ευχαριστώ» σε αυτούς που αποτελούν την επιτελική ομάδα της Επιχείρησης «Ελευθερία».
	Κλείνω με το δικό μου ευχαριστώ στον κάθε πολίτη, στον κάθε εργαζόμενο, στον κάθε εθελοντή που εργάστηκε για την «Επιχείρηση Ελευθερία».
	Θα έπρεπε όλοι να γνωρίζουν ότι χάρη στις δικές σας προσπάθειες σώθηκαν συμπολίτες μας.

	<br><br><strong>ΣΥΝΤΟΝΙΣΤΡΙΑ:</strong><br> Ευχαριστούμε πολύ κύριε Θεμιστοκλέους. Να περάσουμε σε κάποιες ερωτήσεις.

	<br><br><strong>Ν. ΣΠΑΓΑΔΩΡΟΥ:</strong><br> Ευχαριστώ πολύ, χρόνια πολλά σε όλους σας. Επετειακή, λοιπόν, η σημερινή ενημέρωση κυρία Θεοδωρίδου και κύριε Θεμιστοκλέους. Ταυτόχρονα, όμως, έχουμε ένα αρνητικό ρεκόρ στα κρούσματα, όπως είδαμε, πάνω από 9.000 κρούσματα, το οποίο σίγουρα μας προβληματίζει. Και θέλω να ρωτήσω, νωρίτερα ο Υπουργός Υγείας ο κύριος Πλεύρης αναφέρθηκε στην κρίσιμη μάζα των 18 έως 59 που ενοχοποιούνται και είναι υπεύθυνοι κατά κάποιο τρόπο για τη διασπορά των κρουσμάτων, απευθύνοντας έκκληση για μεγάλη προσοχή. Ωστόσο, βλέποντας και μελετώντας τα στοιχεία από το ECDC, βλέπω πως τις τελευταίες τρεις βδομάδες περίπου είμαστε «κολλημένοι», στην ηλικιακή ομάδα άνω των 60, που είναι και η κρίσιμη αυτή μάζα νόσησης, είναι κολλημένοι οι εμβολιασμοί στο 81,6%. Θέλω να ρωτήσω, πώς θα λύσετε το θέμα αυτό. Φαίνεται ότι οι άνθρωποι αυτοί είναι αποφασισμένοι να πληρώσουν τα πρόστιμα και αντιστέκονται σθεναρά στον εμβολιασμό. Άρα, λοιπόν, το μέτρο της υποχρεωτικότητας θα το χαρακτήριζα μάλλον ευάλωτο. Πως θα λύσετε το θέμα αυτό; Και έχω και στη συνέχεια μια ακόμα ερώτηση. Ευχαριστώ πολύ.

	<br><br><strong>Μ. ΘΕΜΙΣΤΟΚΛΕΟΥΣ:</strong><br> Καταρχάς, πρώτη παρατήρηση, το ποσοστό των εμβολιασμένων άνω των 60 ετών δεν είναι 81%, όπως αναφέρετε. Το ποσοστό, αν υπολογίσουμε τους εμβολιασμούς που έχουν γίνει μετά την εφαρμογή του μέτρου, είναι στο 87,8%.
	Άρα, όπως βλέπετε, αυτή είναι μια εξαιρετικά σημαντική διαφορά και μάλιστα διαφορά που εκ παραδρομής, φαντάζομαι, έχετε δει στο ECDC. Είναι διαφορά που αντικατοπτρίζει σε ένα πολύ μεγάλο βαθμό την απόδοση του μέτρου της υποχρεωτικότητας.
	Ήδη 145.000 συμπολίτες μας έχουν εμβολιαστεί ή έχουν κλείσει ραντεβού. Περισσότεροι, γύρω στις 110.000, έχουν ήδη εμβολιαστεί, έτσι; Αυτό είναι εξαιρετικά σημαντικό.
	Έχουμε γύρω στα 20.000 αιτήματα για κατ’ οίκον και εξακολουθούμε να παίρνουμε γύρω στις 4.000 με 3.000 ραντεβού την ημέρα.
	Άρα σε καμία περίπτωση δεν θα χαρακτήριζα έτσι το μέτρο, την υποχρεωτικότητα εμβολιασμού, γιατί με βάση αυτό το μέτρο ο στόχος ευθύς εξ αρχής ήταν να φτάσουμε στο 90% στα άτομα των 60 ετών, που είναι περίπου ο μέσος όρος της Ευρωπαϊκής Ένωσης, και είμαστε πλέον αρκετά κοντά.
	Άρα δεν θα συμφωνήσω μαζί σας ότι δεν απέδωσε το μέτρο και αυτό δεν είναι θέμα δικής μου άποψης. Είναι θέμα των μαθηματικών στοιχείων τα οποία δίνουμε.

	<br><br><strong>Ν. ΣΠΑΓΑΔΩΡΟΥ:</strong><br> Ωραία. Μπορώ να συνεχίσω αν μου επιτρέπετε; Μας είπατε, κύριε Γενικέ, ότι έχετε παραλάβει τις δόσεις της Pfizer, τις δόσεις των εμβολίων για τις ηλικιακές ομάδες, για τα παιδιά 5 έως 11.
	Επειδή ακούμε πολλές απόψεις και παράπονα ότι μπαίνουν στην πλατφόρμα και δεν βρίσκουν ραντεβού οι γονείς για να εμβολιάσουν τα παιδιά, προφανώς επειδή δεν υπήρχαν τα εμβόλια. Σωστά; Πότε θα ξεκινήσει, πότε θα ανοίξει η πλατφόρμα αυτή για τις ομάδες 5 έως 11 ετών.

	<br><br><strong>Μ. ΘΕΜΙΣΤΟΚΛΕΟΥΣ:</strong><br> Η πλατφόρμα για τις ηλικίες 5 έως 11 ετών έχει ανοίξει. Έχουν κλειστεί περισσότερα από 40.000 ραντεβού και έχουν ήδη εμβολιαστεί περισσότερες από 15.000 άτομα.
	Μόλις τώρα σας είπα, στην ενημέρωση, ότι σήμερα δεν έχουμε παραλάβει. Έχουμε την επιβεβαίωση της παραγγελίας, της παράδοσης, και στις 3/1 θα έχουμε την παράδοση των εμβολίων.
	Και άρα, με βάση αυτό, έχουμε ανοίξει από σήμερα. Δηλαδή οι γονείς μπορούν να κλείνουν ραντεβού, περισσότερα από 120.000 ραντεβού εντός του Ιανουαρίου για τον εμβολιασμό των παιδιών ηλικίας 5 με 11.

	<br><br><strong>ΣΥΝΤΟΝΙΣΤΡΙΑ:</strong><br> Επόμενη προγραμματισμένη ενημέρωση από το Υπουργείο Υγείας την Πέμπτη 30 Δεκεμβρίου. Σας ευχαριστούμε πολύ. Καλό σας βράδυ.
  </td>
  </tr>	
</table>
  
</body>

<!-- Footer της σελίδας -->
<footer>
  <table style="width:100%">
    <tr>
	  <td style="text-align: center;">
	      <br>
		  <!-- Σύνδεσμος στους Όρους Χρήσης σε νέα καρτέλα -->	
		  <a title="Όροι Χρήσης" href="documents/terms.pdf" target="_blank">Όροι Χρήσης</a> |
		  <!-- Σύνδεσμος στην Πολιτική Απορρήτου σε νέα καρτέλα -->	
		  <a title="Πολιτική απορρήτου" href="documents/policy.pdf" target="_blank"">Πολιτική απορρήτου</a>
		  <br><br>
	  </td>
	</tr>
  </table>
</footer>


</html>


